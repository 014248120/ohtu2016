Tero Huomon kandidaatintutkielma "Ohjelmistoarkkitehtuurin sisällyttäminen ketteriin ohjelmistotuotantomenetelmiin" vuodelta 2012 kertoo erilaisista menetelmistä sisällyttää ohjemistoarkkitehtuurin suunnittelu ketterään kehitykseen (erityisesti scrumiin ja Extreme Programmingiin). Arkkitehtuurin osuutta ketterässä kehityksessä pidetään vähäisenä ja "arkkitehtuuriyhteisö" usein tästä syystä kritisoi ketteriä menetelmiä. Tästä syystä on haluttu luoda metodeja, jotka sisällyttävät arkkitehtuurisen suunnittelun ketterään kehitykseen. Tutkielma esittelee viisi erilaista käytäntöä, niiden suhteen scrumiin ja extreme progammingiin sekä niiden kohtaaman kritiikin.
Ensimmäinen esiteltävä käytäntö on ns. Sprint 0, joka korvaa ensimmäisen sprintin jaksolla, jossa ohjelmiston kehittäjät suunnittelevat ohjelman rakenteen ennen ohjelmakoodin kirjoittamisen aloittamista. Sprint 0:aa on kritisoitu siitä, että ketterän kehityksen ensimmäisessä sprintissä tehtäisiin joka tapauksessa samat asiat, ja Sprint 0 vain on tekosyy viivästyttää projeksia. Arkkitehtuuri erillisenä prosessina on tyyli, jossa erillinen arkkitehtuuriryhmä tekee työtä samaan aikaan kehittäjien rinnalla. Kolmas metodi, suunnittelupiikit, ovat pieniä jaksoja, jossa tiimin kehittäjät keskittyvät erkkitehtuurin suunnitteluun. Samankaltainen on arkkitehtuurijakso, joka korvaa yhden tavallisen sprintin jaksoon, jossa keskitytään arkkitehtuuriin ja refaktorointiin. Tämä on siis tavallaan laajennettu suunnittelupiikki. Viides ja viimeinen käytäntö ovat arkkitehtuuritarinat, jotka ovat user-storyn kaltaisia "tarinoita", mutta eivät kuvaa käyttökokemusta vaan ei-toiminnallisia vaatimuksia.
